---
layout: default_ung
permalink: szolgaltatasok
---

<h1>Tapasztalat</h1>

Már az egyetemi tanulmányaim mellett is foglalkoztam fordítással, elejétől fogva tudtam, hogy fordítani szeretnék. 

1996 óta szakmai szinten is fordítok: irodalmat és szakfordítást vállalok, utóbbit főleg a bíróságok és hatóságok számára, valamint a bölcsészettudomány területén (irodalomtudomány, filozófia, művészettörténet.


<h1>Szolgáltatások</h1>
A szöveg terjedelmétõl, típusától valamint bonyolultságától függ, hogy milyen határidőre és mennyiért készíthetem el a kívánt fordítást. <br>Ezért legyen szíves telefonon, faxon vagy emailben hozzám fordulni, hogy árajánlatot adhassak.

<h3>Fordítás</h3>

A műfordítások esetében  a <a href="https://literaturuebersetzer.de/berufspraktisches/rechtliches/normseite/">szabványoldal</a> 30 sor, maximum 60 leütéssel, bekezdéseknél és a fejezetbeosztásnál az eredeti szöveg mérvadó. 

Filmek fordításáért ill. feliratok elkészítéséért a lefordított ill. felirattal ellátott perc az elszámolási egység.

Szakszövegeket soronként számítok; egy szabványsor 55 leütésbõl áll. Adott esetben óradíjat vagy átalányt is megbeszélhetünk.

Összefoglalás, véleményezés valamint expozé készítését átalányáron vállalok.

<h3>Tolmácsolás </h3>
A tolmácsolást többnyire óra- vagy napidíjban számolom el. A helyszínre utazásra, illetve szünetekre valamint az esetleges – a tolmácsnak fel nem róható – várakozásra fordított idő munkaidőnek minősül.
Itt is lehetséges átalánydíj.

<h3>Egyéb</h3>
A véleményezésért – a mindenkori szöveg terjedelmétől valamint az Ön pontos elképzeléseitől függően – átalánydíjat számítok fel. 

Ha csak bizonyos információkra kiváncsi, szívesen készítek összefoglalást, és csak a vonatkozó szövegrészeket fordítom le. Ebben az esetben a honorárium a szabványsorok száma és az összefoglalásra fordított idő függvényében alakul, de egyéni díjazásban is megállapodhatunk. 

Kiegészítő kutatást vagy egyéb, a puszta fordítást meghaladó tevékenységet (pl. irodalmi listák aktualizálása) – óránként vagy átalányként – külön számítok fel.

Anyanyelvi lektorálás esetében szintén a szabványoldal a mérvadó, itt is lehetséges átalánydíj.
